<div class="leaf flex"><div class="inner justify"><p class="no-indent  ">minä lähden pois näkyvistänne, ja te ette enään minua ajattele.</p><p>--- No, sitte minä hankin siitä tietoa sieltä, paikalta, hän lausui karkeasti.</p><p>Tyttö katsoi häneen rukoilevasti.</p><p>--- Älkää sitä tehkö!</p><p>--- Mutta siihen asti te jäätte tänne.</p><p>--- En mistään hinnasta!</p><p>--- Te jäätte!</p><p>Pieni Helena, joka oli jäänyt huomaamatta ja jo aikoja sitte oli noussut istumaan, rupesi katkerasti itkemään, nähdessään näitten molempien riitelevän.</p><p>--- Jumala, miten saattaa niin pelästyttää lapsi! huusi Pirkitta ja riensi sitä rauhoittamaan.</p><p class=" stretch-last-line ">Kustavi pudisti päätänsä. Saattoiko tuo aina tyyni, malttavainen ulkomuoto — jossa ei kipinäkään osoittanut salattua tulta, ei upea velttous sokeaa myöntyväisyyttä — kätkeä allensa sen</p></div> </div>