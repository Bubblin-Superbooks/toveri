<div class="leaf flex"><div class="inner justify"><p>Hän astui sisään ovesta.</p><p>Risto tuijotti tyttöön, hän tahtoi ottaa hänet käsiinsä ja raastaa hänet ulos ovesta, mutta kun tyttö työnsi hänet pois, läähätti hän:</p><p>--- Minä tunnustan kaikki!</p><p>--- Silloin sinä näytät olevasi se mies, jona aina olen sinua pitänyt.</p><p>Ovi sulkeutui ja lukko ja sisäsalpa kääntyivät eteen.</p><p>Poika syöksyi ikkunalle, sieltä hän otti kirjoituksen, sitte hän hitaasti astui alas portaita, pysähtyen yhä tiheämmin ilmaa hengittämään, hänen rintansa oli pusertumaisillaan kokoon, sydän sykki raivoisasti ja ohimot takoivat.</p><p class=" stretch-last-line ">Hän ei huomannut mitä katuja hän harhaili, tunkieliko hän ihmishyörinän läpi, vai tuuppailiko hän yksityisiä. Kun suonenveto helpoitti ja hän taas tuli omilleen, oli hän hiljaisella, yksinäisellä paikalla. Sieltä hän etsi esille Sebensdorfin pormestarin kirjeen ja rupesi</p></div> </div>