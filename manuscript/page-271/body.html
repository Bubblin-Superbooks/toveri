<div class="leaf flex"><div class="inner justify"><p class="no-indent  ">kumminkaan en liioin saata iloita siitä että olen vanha.</p><p>--- Sen kyllä uskon! Vanhat miehet eivät kelpaa mihinkään. Sitte kun olette päässeet siitä ajasta, jolloin tahdotte tekeytyä miellyttäviksi — mutta jääkööt ne sikseen!</p><p>Hän kääntyi Pirkitan puoleen:</p><p>--- Rakas lapsi, nyt sinun on täytynyt kuulla asioita, joista tuskin olet puolia ymmärtänyt, ja minua hämmästyttää, ettei sinun käy niinkuin pienen Helenan, joka menestyksettä taistelee Nukkumattia vastaan. Vie hänet maata. Menkää lapset. Hyvää yötä!</p><p>Pirkitta ja Leena läksivät.</p><p>Myöhemmin ruokapöydässä uskalsi Kustavi kysyä:</p><p>--- Sanokaa rakas täti, mitä te ajattelette?</p><p class=" stretch-last-line ">--- Minä syön nyt, tuli vastaukseksi, — ja silloin en ajattele mitään.
Ne eivät sopisi yhteen.
Kun oli noustu pöydästä ja erottu, viittasi Kustavi luoksensa nuoremman sisarensa ja pyysi, että he yhdessä menisivät</p></div> </div>