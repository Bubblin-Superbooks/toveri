<div class="leaf flex"><div class="inner justify"><p>Kustavi saapui asemalle melkein samaan aikaan kuin se juna, jolla hän aikoi lähteä, ja astui vaunun viimeiseen osastoon. Siellä oli ennestään pieni, hentoinen, ei enään aivan nuori nainen; joka ehkä näytti vanhemmalta sentähden, että hän oli niin kalpean ja sairaan näköinen.</p><p>Tutkistellen hän suurilla, väsyneillä silmillään katseli vastatullutta, teki sitte pienen pontevan liikkeen hänen kasvojansa kohti, ikäänkuin hän olisi niistä tahtonut pyyhkäistä pois jotakin.</p><p>--- Tupakoitsemattomille, sanoi hän.</p><p>Kustavi heitti sikaarinpätkän taaksensa.</p><p>--- Minä en tule tupakoimaan.</p><p>Sitte hän vaipui pehmeälle istuimelle ja työnsi oven kiinni.</p><p>--- Kuka olisi sitä uskonut tytöstä? Kuka olisi sitä uskonut?</p><p class=" stretch-last-line ">Siitä ajatuksesta hän ei päässyt vapaaksi, se painoi hänen aivojansa, hänen tunteitansa. Usein hän ääneen</p></div> </div>