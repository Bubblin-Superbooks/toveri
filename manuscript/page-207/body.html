<div class="leaf flex"><div class="inner justify"><p class="no-indent  ">sen tehdä. Jumalan haltuun nyt. Minun täytyy häntä puhutella.</p><p>--- No, näkemiin asti! Kunnes hän taas tahtoo löylyttää. Jumalan haltuun
Risto!
Pormestari oli saapunut tilalleen ja oli jo hetkisen ajan istunut kirjoituskamarissaan, kun lyhyt koputus sai hänet kohottamaan silmänsä. Odottamatta vastausta, Risto avasi oven ja veti sen lukkoon perässään.</p><p>--- Suutelen kättänne, pormestari, sanoi hän.</p><p>Vanhus heitti häneen vihaisen katseen.</p><p>--- Sinäkö? Mitä sinä sitte tahdot?</p><p>Hän silitti oikealla kädellä otsaansa ja puhui sitte levollisemmin, vaikka se kuuluikin yhtä epäystävälliseltä:</p><p>--- Vai oletko sinä taas pystyssä? Kyllähän minä olisin sen saanut tietää muualtakin tarpeeksi ajoissa, voidakseni lähettää sinua hakemaan, jos sinua johonkin tarvitsin. Olisitpa voinut odottaa siihen asti.</p></div> </div>