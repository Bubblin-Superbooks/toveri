<div class="leaf flex"><div class="inner justify"><p class="no-indent  ">monella tuhannella vesituopilla ja yhtä monella rasialla.</p><p>Tuskin aamu sarasti, kun häntä röykytettiin heräämään, rouvatäti seisoi hänen edessään, käski häntä nousemaan, järjestämään kapineitaan ja varustautumaan matkalle, sillaikaa kuin aamiainen valmistuisi.</p><p>Pian koko perhe istui pöydässä, sitte nousi täti ilmoittamaan että nyt oli lähtö-aika tullut ja ojensi tytölle kirjoituksen "Korkeasukuiselle rouvalle, rouva Zeidlhuberille, kenkätavara-tehtailijan puolisolle Wienissä", ja sanoi:</p><p>--- Hyvä Jumala sinua varjelkoon, toivon että sinun käy oikein hyvin kaupungissa, ja vie sisarelleni sulimmat terveiseni.</p><p>Nuori oppinut hänelle toivotti "bon voyage!"</p><p>Mutta setä piteli tuskallisesti hänen kättänsä.</p><p>--- Joko sinä nyt lähdet? kysyi hän. — Joko nyt — — —?</p></div> </div>