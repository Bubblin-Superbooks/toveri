<div class="leaf flex"><div class="inner justify"><p class="no-indent  ">huuto:</p><p>--- Tyttö hoi!</p><p>Hän katsahti ylöspäin, näki kuomin varjosta leveitten, hyvänluontoisten kasvojen nauravan vastaansa ja pipalakin juhlallisesti nyökyttävän jokaisesta liikkeestä.</p><p>--- Mihin matka?</p><p>--- Piirikaupunkiin.</p><p>--- Sinne on pitkä matka ja pian tulee kuuma. Etkös tulisi rattaille?</p><p>--- Kyllä mielelläni. Kost' Jumala.</p><p>--- Sooh!</p><p>Ajokalu pysähtyi, tyttö kiepahti sukkelasti rattaille ja istuutui ajurin viereen, joka heilahutti piiskaa.</p><p>--- Hei!</p><p>Ja niin sitä mentiin.</p><p>Mies kärryissä katseli matkatoveriinsa ja nyökäytti pari kertaa hyväntahtoisesti päätään.</p></div> </div>