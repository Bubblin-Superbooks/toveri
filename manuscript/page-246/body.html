<div class="leaf flex"><div class="inner justify"><p class="no-indent  ">uskaltanut kysyä itseltään, miten hän tekisi, sen hän jätti onnensa nojaan. Hän tahtoi saada asian kysytyksi, ja kuitenkin sitä ajatellessa, hän taas punastui, eikä tietänyt miksi.</p><p>Tuntui niin omituiselta, ikäänkuin hän olisi ollut harsoon verhottuna ja aurinko paahtoi niin tukahduttavan kirkkaasti, että hänen sen kautta oli vielä kaksi vertaa kuumempi. Niinkuin edellisenä iltana hän lausui:</p><p>--- Minä en sitä usko!</p><p>Mutta nyt se kuului toiselta.</p><p>Askeleet likenivät. Hän säpsähti, sillä hän hyvin arvasi kuka häntä tulisi hakemaan. Kiireesti hän rupesi neulomaan, sen vaaran kaupalla että hän myöhemmin saisi purkaa kaikki, eikä nostanut päätänsä.</p><p>--- Täältähän minä teidät tapaan. Hyvää huomenta! sanoi Kustavi astuen esiin.</p><p>--- Hyvää huomenta armollinen herra!</p></div> </div>