<div class="leaf flex"><div class="inner justify"><p class="no-indent  ">tietää ja tuntee että minä jo olen toimittanut paikan useammalle, kuin nuo eläessään ovat nähneet puodissaan. Oletteko te maalta tyttöseni?</p><p>--- Olen.</p><p>--- Vaatimaton tyttö?</p><p>--- En minä enempää pyydä, kuin oikeus ja kohtuus on.</p><p>--- Se onkin aivan paikallaan. Tehdä työnsä, vaatia palkkansa, se on rehellisesti ja suoraan sanottu. Te minua miellytätte. Puhukaamme nyt hiukan.</p><p>Rouva puolestaan näytti lausuneen totuuden, sillä hän heti jatkoi kielevästi:</p><p class=" stretch-last-line ">--- Katsokaa, minä en voi kärsiä niitä piikoja, jotka joko eivät tiedä miten paljon heidän tulee pyytää, tai tekeytyvät niin nöyriksi, ikäänkuin he tyytyisivät kaikkeen, ja jälkeenpäin heille ei kelpaa mikään. Te ette usko mikä risti siitä on, ja minun täytyy sanoa, ettei yksin piioista, mutta herrasväestäkin. Uskotteko, että</p></div> </div>