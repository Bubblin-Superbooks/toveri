<div class="leaf flex"><div class="inner justify"><p class="no-indent  ">teidän yleensä on oleminen varoillanne.</p><p>Nuori mies punastui suuttumuksesta, hän sulki kirjansa ja juoksi tiehensä sanoilla:</p><p>--- Tänään sinä isä taas olet ihan inhoittava.</p><p>Kun hänen pakonsa synnyttämä yleinen ilo oli asettunut, sanoi vanha rouva totisena, vaikka hänen kasvoillaan nauru vielä leikitteli:</p><p>--- Hurjapa sinä oletkin tänään, isä.</p><p>Sitte hän kääntyi Pirkittaan:</p><p>--- Mene nyt kyökkiin, lapseni, jättämään kapineesi. Sitte sinä kyllä saat lähempiä tietoja.</p><p>Pirkitta totteli. Kun hän oli oven sulkenut, meni vanha herra etsimään ja lepyttämään nuorta naisvihaajaa, niinkuin hän sanoi.</p><p>--- Sitä minä tahtoisin olla kuulemassa, sanoi vanha rouva. — Poika raukka! Tällä tavalla hän ihan karkoittaa hänet talosta.</p><p class=" stretch-last-line ">Kun Pirkitta oli syönyt illallista kyökissä, vei vanha</p></div> </div>