<div class="leaf flex"><div class="inner justify"><p>--- Ei tarvitse, anna se vain.</p><p>Hän nosti astian huulilleen ja joi.</p><p>--- Kas miten hyvä sinä olet, miten hyvä! sanoi hän ja silitteli vapisevin sormin tytön pyöreää käsivartta.</p><p>Molemmat astuivat takaisin huoneesen.</p><p>--- Oikeinko sinä kävit hakemassa hänelle vettä? huusi täti toisesta huoneesta. — Totuta nyt hänet sellaiseksi, että meiltäkin sitä rupee vaatimaan! — Jätä sinä sellaiset, pidä vain huolta omista asioistasi, äläkä tee muuta kuin mitä käsketään.</p><p>Taas ukko käveli levottomasti edestakaisin ja näytti etsivän jotakin, sitte hän hiipi tytön vuoteelle lattialla ja mutisi hiljaa:</p><p>--- Kai sinä et enään koskaan uskalla tehdä minulle mitään? No niin — voitko? Rasiani minä mielelläni ottaisin, rasiani, missähän se on?</p><p>Hän laahusteli huoneen läpi ja koetteli käsillään kaikkia pöytiä ja hyllyjä.</p></div> </div>