<div class="leaf flex"><div class="inner justify"><p class="no-indent  ">sulamaan; ulkona elämöitsivät linnut, lensivät läpötellen ja viserrellen oksalta oksalle, ja viereisessä huoneessa rupesi samaan aikaan kuulumaan ääntä. Väliseinä valitettavasti oli niin ohut, että jokainen sana selvästi kuului.</p><p>--- Toivottavasti hän nyt jo tänään ajattelee kotimatkaansa, lausui terävä ääni, joka kuitenkin kuului suloiselle Serafiinalle.</p><p>--- No niin, sanoi Körbler, — mutta huomaa nyt sentään se, etten minä voi häntä ajaa pois talosta.</p><p>--- Mutta hän on niin ikävä.</p><p>--- Siksi ettei hän sinua hakkaile.</p><p>--- Olisihan se sopivaa.</p><p>--- Ei, se ei olisi sopivaa, se olisi sopimatonta ja hän on kelpo mies, hän on ystäväni.</p><p>--- Sen tiedän; ja se jo riittää estämään häntä olemasta minun ystäväni.</p><p>--- Tiedän sen minäkin.</p></div> </div>