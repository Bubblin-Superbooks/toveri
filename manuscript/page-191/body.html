<div class="leaf flex"><div class="inner justify"><p class="no-indent  ">hänet iloisena.</p><p>Mutta lapsi ei tyytynyt siihen, sen ilo nousi ylimmilleen, se riisti olkihatun päästään, nosti siihen tieltä hiekkaa, jota se sitte sirotteli kukkalavoille, kieppuen sievästi kuin hyrrä.</p><p>--- Mutta Leena, huusi Pirkitta, — nyt et sinä ole ollenkaan kiltti.</p><p>Lapsi karisteli viimeiset hiekat hatusta, sitte se juoksi tytön luo, nojautui hänen syliinsä ja käänsi häneen hiestyneet kasvonsa.</p><p>--- Minun ei aina tarvitse olla kiltti, se sanoi. — Isä ei tuo mitään.
Isä ei ollenkaan tule.
--- Hyi sinä pieni veitikka, mitä sinä puhut. Isä kyllä tulee, ja jos hän sinulle tuo jotakin, niin minä hänelle sanon, ettei hänen pidä antaa sinulle mitään, sillä sinä olet ollut kiltti vain siksi, että saisit jotakin; ja hyvät lapset ovat aina kiltit, vaikkeivät mitään saisi.</p><p class=" stretch-last-line ">--- Eivätkö hyvät lapset saa mitään, kun he ovat</p></div> </div>