<div class="leaf flex"><div class="inner justify"><p class="no-indent  ">siksi, että ajattelit: kunhan se tapahtuisi, jo tänään mieluummin kuin huomenna; mutta sinä ajattelet ettei se valitettavasti tapahdu; sillä sinulle se kyllä olisi mieleen.</p><p>--- Serafiina!</p><p>--- Vait! Minä tiedän kun tiedänkin. Jos minä tänään kuolen, niin surusi jo huomenna on haihtunut. Eikö niin? Onko sinulla jotakin siihen vastaamista?</p><p>--- Ei. Tiedäthän sinä kun tiedätkin.</p><p>--- Myönnätkö sinä siis?</p><p>--- Minä myönnän kaikki.</p><p>--- Kaikki! oi siten sinä vain myönnät, että olet sydämmetön. Mutta minä — oi, minut sinä otit saadaksesi kaikki asiasi järjestykseen, ja nyt kun kaikki on järjestyksessä, nyt kun olet minulle kiitollisuuden velassa kaikesta — älä puhu! — Kaikesta, kaikesta sinun on kiittäminen minua!</p><p class=" stretch-last-line ">--- Älä toki noin huuda, Fischer sen vielä kuulee</p></div> </div>