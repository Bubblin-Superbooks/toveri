<div class="leaf flex"><div class="inner justify"><p class="no-indent  ">heittänyt ja oli nyt yksinkertaisessa kesälenningissä, jolta ei olisi löytänyt pilkkua eikä poimua. Tyttö näytti niin huolellisen siistiltä ja somalta, kansan tapaan lausuen: "niinkuin hänet olisi lasikaapista otettu", että poika ihan mielistyi; mutta samalla hän tunsi olevansa vieras hänelle, josta niin lyhyessä ajassa oli tullut täydellinen kaupungin lapsi. Kömpelösti hän ojensi hänelle kätensä ja lausui melkein ujosti:</p><p>--- Jumalan terveeks Pirkitta!</p><p>Tyttö astui puolen askeleen taappäin ja vastenmielisesti punastuen, sanoi:</p><p>--- Sinäkö? Mitä sinä sitte täältä tahdot?</p><p>--- Samaa kuin pormestari, Risto hiljaisuudessa naurahti. — Minä tulin vaan sinua hakemaan. Minulla olisi sinulle puhuttavaa.</p><p>--- Minulla ei ole aikaa lörpöttelemiseen.</p><p>--- Siitä ei tulekkaan lörpöttelemistä. Se on minulle tärkeä asia.</p></div> </div>