<div class="leaf flex"><div class="inner justify"><p>Nauraen nuori rouva riistäytyi irti.</p><p>--- Voi isä, tänään sinä taas olet erittäin hyvällä tuulella, sanoi vanha rouva.</p><p>--- Aina, kun näen teidät iloisina ja tapaan nuo molemmat meillä terveinä ja tyytyväisinä. Mutta — mutta, Kustavi, liitostasi lankee sentään varjo minun taloni rauhaan.</p><p>--- Jumalan tähden, isä! huudahti Kustavi kiivaasti.</p><p>Hän kyllä huomasi, että vanha herra vilkasi nuoreen lukijaan, joka ei aavistanut mitään pahaa.</p><p>--- Niin, veljesi, tuo poika tuossa tuottaa minulle paljon huolta. Nähtyään miten sinä löysit onnen, hän luulee voivansa sen löytää samalta tieltä, eikä enään ajattele muuta, kuin liittojen solmimista palvelustyttöjen kanssa.</p><p class=" stretch-last-line ">Odottamaton tapaus seurasi. Nuori "naisvihaaja" ei punastunut, hän kohotti päänsä kirjasta ja hiukan hämillään hymyillen, sekä epäröivänä että rohkeasti, hän</p></div> </div>