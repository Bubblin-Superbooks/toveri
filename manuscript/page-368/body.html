<div class="leaf flex"><div class="inner justify"><p class="no-indent  ">sanoi:</p><p>--- Kyllä minä ihan saatan seurata vanhimman veljeni esimerkkiä.</p><p>--- Vanhemman veljesi esimerkkiäkö?</p><p>Lyöden kätensä kokoon Fischer vanhempi peräytyi pari askelta ja tuijotti säikähtyneesti nuorinta lastansa.</p><p>--- Ethän sinä toki sillä tarkoita, että jo sinäkin olet lapsenpiialle lapsen…</p><p>Silloin nuori mies lensi tulipunaiseksi, hän viskasi kirjansa kiinni ja karkasi tiehensä.</p><p>Vanha herra katseli hänen jälkeensä ja veti kellonsa.</p><p>--- Pian on illallisaika, lausui hän, — siis minun heti täytyy lähteä tekemään sovintoa.</p><p class=" stretch-last-line ">--- Vai, sanoi vanha rouva, — että me tavallisuuden mukaan odottaisimme kunnes hän on juossut sinua pakoon ja sinä olet ajanut häntä takaa kaikkien huoneitten läpi, kunnes olette väsyneet lapsellisuuksiinne? Ei, minä pyydän! Pirkitta menee</p></div> </div>