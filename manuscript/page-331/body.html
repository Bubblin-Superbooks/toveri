<div class="leaf flex"><div class="inner justify"><p class="no-indent  ">uudestaan sinun nimellesi, sillä naimakontrahdin mukaan se on minun.</p><p>--- Niin, niin, onko se sinun? Onko se sinun? No kas niin, minä vaan tahdoinkin saada sinua myöntämään, että olet minulta kaikki ottanut ja nyt tahdot minua kiduttaa ja kiusata, kunnes alastomuudessa pakenen luotasi.</p><p>--- No, minä neuvoisin sinua pukemaan yllesi, sillä muutoinhan noin kaunis rouva johtaisi koko kauppalan kiusaukseen.</p><p>--- Voi sinä — sinä inhoittava turilas! Jospa en ikinä olisi sinua nähnyt! Voi, että olin Adolarille uskoton! Että minä sinun tähtesi uhrasin hänet!</p><p>--- Kauneimman kadetin koko sotajoukossa, lausui Körbler julmalla painolla.</p><p>--- Niin, äköittääkö se sinua? Sitte minä kyllä kerron. Kaunis hän oli, äärettömän kaunis! Voi miten onnellinen olisin ollut hänen rinnallaan!</p></div> </div>