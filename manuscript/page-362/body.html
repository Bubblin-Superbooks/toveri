<div class="leaf flex"><div class="inner justify"><p>Mittrowitzer oli punastunut, sillä häntä suututti.</p><p>--- Ylpeilläkö? Parempi — parempi, — iloa heillä on hänestä!</p><p>--- Onko niin? No, sittehän kaikki on käynyt niin hyvin, että vaan saamme onnitella ystäväämme Fischeriä. —</p><p>--- Onnitella! Hänelle vaimo! Lapselle äiti!</p><p>--- Vai joko äiti?</p><p>--- -puoli, -puoli, sähisti Mittrowitzer.</p><p>--- Ai niin, anteeksi, sen ihan unohdin. Älkää muutoin ymmärtäkö asiaa sillä tavalla, että kateudesta tai suomattomuudesta olisin lausunut sen, mitä olen sanonut! Kaukana siitä. Sellaisissa mieskohtaisissa asioissa vallitkoon vapaus ennen kaikkea! Fischerillä olisi oikeus vastustaa kaikkia, vaikka asiat olisivat millä kannalla tahansa, jos vaan nainen häntä miellyttää.</p><p>--- Miellyttääpä muitakin.</p><p class=" stretch-last-line ">--- Miellyttävätkö muutkin? Aijai, hyvä että sanoitte.</p></div> </div>