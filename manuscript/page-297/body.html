<div class="leaf flex"><div class="inner justify"><p>--- Olettehan te Pirkitta Leipoldin holhooja, herra pormestari?</p><p>--- Olenhan minä, — kyllä.</p><p>--- Minulla on teille puhuttavaa tämän tytön tähden.</p><p>--- Vai niin, joko kuuluu kaupungista uusia?</p><p>--- Minä tulen kuulemaan teidän mielipidettänne tämän holhokkinne naimisiin menosta.</p><p>Pormestari tuijotti nuoreen mieheen.</p><p>--- Ymmärränhän minä saksaa, mutta suokaa minun vielä kysyä: Kuka hänen sitte tahtoo naida?</p><p>--- Minä itse.</p><p class=" stretch-last-line ">--- Ohoh, niinkö! Suokaa anteeksi että minun täytyy hiukan hymähtää, mutta se tulee minulle niin odottamatta. Helkkarin tyttö, ollut kaupungissa tuskin puolta vuotta ja jo on onkinut sellaisen kultakalan, kuin te näytätte minusta olevan. No niin, kyllähän hän siihen kykenee, hän sen juuri ymmärtää. Ettekö tahdo istua, herra? Niin, niin. Kai meidän täytyy siitä puhua. Hm,</p></div> </div>