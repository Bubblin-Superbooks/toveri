<div class="leaf flex"><div class="inner justify"><p class="no-indent  ">varrella, josta hänellä ei milloinkaan ollut ollut mitään hakemista — eikä ollut nytkään!</p><p>Hän tunsi kuinka hänen käsivarteensa tartuttiin; hänen isänsä veti häntä pois ja puhui pilettiluukkuun:</p><p>--- Suokaa anteeksi, herra luultavasti siirtää matkansa.</p><p>--- Tottahan herra toki itse sen tietää!</p><p>--- Yhäkin tuo tavanmukainen epäkohteliaisuus, joka niin miellyttävästi suututtaa, kunnes siihen tottuu! Kustavi, ole hyvä lainaa minulle hetkinen.</p><p>--- Jumalan nimessä, eihän toki kotona ole mitään tapahtunut?</p><p>--- Siitä kun matkustit? Ei…</p><p>--- No, sano nyt…</p><p>--- Selitykset sitte. Minun täytyy ensin kysyä. Tuolla on syrjäinen pieni puutarha. Tule sinne, jotta saamme häiritsemättä puhua.</p><p>Vaieten nuori Fischer seurasi.</p></div> </div>