<div class="leaf flex"><div class="inner justify"><p>Tällä nuorella miehellä oli nimittäin se onneton taipumus, että hän aina tahtoi puhua vieraita kieliä siellä, missä hän tiesi ettei häntä ymmärrettäisi.</p><p>Rouva nauroi kun tyttö joutui hämille, ja heitti äidillisesti ylpeän silmäyksen oppineeseen poikaansa. Mutta vanha herra, entinen aktuario, kohotti katseensa ja sanoi:</p><p>--- Saksan kielellä: neitiseni, minua suuresti ilahuttaa tehdä teidän tuttavuutenne.</p><p>--- Mutta, rouvatäti, miksi serkku puhuu italian kieltä, eikö hän osaa saksaa?</p><p>Äiti ja poika nauroivat sydämmellisesti tätä kysymystä.</p><p>Vanha ukkokin hymyili nojatuolissaan, mutta lienee kai tarkoittanut muuta, sillä hän iski silmää tytölle.</p><p>Hänen rouvansa sen huomasi, ja ravisti moittien päätänsä, suuttuneen näköisenä.</p><p class=" stretch-last-line ">--- Nyt minä menen illallista lämmittämään, sanoi</p></div> </div>