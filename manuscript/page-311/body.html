<div class="leaf flex"><div class="inner justify"><p class="no-indent  ">mielelläni näytä asian oikeaa karvaa, mutta etten myöskään toiselta puolen saata ruveta valehtelijaksi ja panettelijaksi sen tähden. Jos minä vielä sanon, että sama poika nyt on Wienissä häntä pyytämässä, niin olemme kai selvillä.</p><p>Kustavi pyyhki hien otsaltaan ja lausui väsyneellä äänellä:</p><p>--- Kiitän teitä herra pormestari.</p><p>--- Ei mitään kiittämistä, ei todellakaan. On paha mieleni, mutta totuus piti sanoa, niinhän te itse tahdoitte.</p><p>--- Tietysti. Kiitän teitä vieläkin. Hyvästi!</p><p>--- Jumalan haltuun.</p><p>Pormestari oli astunut ovelle ja katseli nuoren miehen jälkeen, joka hoiperteli alas portaita.</p><p>--- Olkaa varoillanne, huusi hän hänelle, — eikä yksin portaissa, vaan muuallakin.</p><p>Sitte hän itsekseen mutisi:</p></div> </div>