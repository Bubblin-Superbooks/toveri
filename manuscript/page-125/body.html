<div class="leaf flex"><div class="inner justify"><p class="no-indent  ">käsittänyt, mitä hänelle tapahtui, hän lankesi ahdistuksesta ahdistukseen, ja rauhoittui hiukan vasta sitte, kun hän keksi nimen mielentilalleen, jonka hän merkitsi rakkaudeksi.</p><p>--- Amor — amour — amore — Love… j.n.e. j.n.e.</p><p>Siihen hän nukkui.</p><p>Yöllä ruvettiin liikkumaan, Pirkitta heräsi, akka torui, nuorukainen kiroili, ja keskellä huonetta kävellä töpösteli ukko edestakaisin.</p><p>--- Minä en saa unta, hän vaikeroi, — minun täytyy nousta — täytyy nousta, sillä minä tukahdun vuoteeseen.</p><p>--- Tätä nyt kestää joka yö, eikä siitä koskaan tule loppua, sanoi rouva. — Joka yö sinun pitää meidät herättää, vaikkemme voi sinua auttaa. Voisithan sinä nousta hiljaa itseksesi ja antaa meidän jatkaa untamme.</p><p>--- Niin, ärisi poika, — huomenna taas pitää väsyneenä istua kirjojen ääressä.</p></div> </div>