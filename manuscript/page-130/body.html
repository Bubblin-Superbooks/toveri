<div class="leaf flex"><div class="inner justify"><p>--- Johan hänen täytyy, ettei myöhästy junalta, sanoi hänen rouvansa.</p><p>Vanha mies pudisti päätänsä ja huokasi:</p><p>--- Niitä öitä, niitä kovia öitä! Viime yönä sinä olit täällä.</p><p>--- Jäämmehän me vielä luullakseni luoksesi, muistutti terävästi rouva aktuario.</p><p>Ukko painoi tytön kättä ja piteli sitä yhä kädessään.</p><p>--- Jumala palkitkoon, Jumala palkitkoon! Sitte hän kääntyi pois.</p><p>Rouvatäti suuteli tyttöä poskelle jäähyväisiksi, nuori herra tarjosi hänelle kätensä ja Pirkitta astui ulos huoneesta, alas portaita, pois talosta.</p><p>Sieltä ulkoa henki raaka aamuilma, laakso oli varjojen peitossa, katukivillä hienoa huurua, vuoret paljaina. Aurinko nousi, ja tyttö veti hutisten huivia ympärillensä.</p><p class=" stretch-last-line ">Hän tuli asemalle, uninen virkamies ojensi hänelle</p></div> </div>