<div class="leaf flex"><div class="inner justify"><p class="no-indent  ">varjossa istui vanha mies nojatuolissa, jonka nahkapäällystää aika niin suuresti oli kuluttanut, että sieltä täältä hevosenkarvat pistivät näkyviin.</p><p>Tyttö astui arasti hänen luokseen ja tarjosi hänelle kätensä.
Hämmästyneenä hän veti oman kätensä takaisin.
--- Mitä? mitä? Kuka tämä on? hän änkytti.</p><p>--- Anna vaan hänelle kätesi, sanoi vaimo.</p><p>Hän totteli tätä käskyä, odottamatta että hänelle selitettäisiin, miksi hänen piti se tehdä.</p><p>--- Se on Leipoldin Pirkitta, minun sisareni lapsi, jatkoi rouva.</p><p>--- Vai, vai, sanoi vanhus, painaen nyt vasta ojennettua oikeaa kättä. — Kälyni tytär — ja miten iso tyttö ja kaunis, — hihhii, — niin, niin — mutta minkä kälyn?</p><p>Sillaikaa hänen vaimonsa oli avannut kirjeen ja ärjäsi hänelle keskeltä lukemistaan:</p><p class=" stretch-last-line ">--- Minkä kälyn? Eihän meitä olekkaan kuin kolme</p></div> </div>