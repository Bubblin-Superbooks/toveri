<div class="leaf flex"><div class="inner justify"><p>--- Minä koko sydämmestäni soisin sen sinulle ja varsinkin hänelle — hänelle sen soisin!</p><p>Jotakin huonekalua kosketettiin, ja silloin huokasi rouva:</p><p>--- Oi Adolar!</p><p>--- Ooi, Aa—doo—laar! ulvoi hullunkurisessa epätoivossa mies.</p><p>Ääneen nauraen Fischer oli sängyssään ja harmitteli samalla sitä, että hän saattoi nauraa. Samassa hän säikähti iskua, joka sattui seinään; joku esine siihen särkyi ja putosi helisten maahan.</p><p>--- Hiusvoiteeni! huusi Körbler. — Oletko sinä hullu, kun heität kalliin rasian seinään!</p><p>--- Se ei ollutkaan tarkoitukseni.</p><p>--- Vai tahdoitko sinä tähdätä minua — aarteeni?</p><p>--- Niin — enkelini!</p><p>Sananvaihto näkyi loppuneen. Hiljaisuus seurasi.</p><p class=" stretch-last-line ">--- Hyvää huomenta, sanoi Kustavi nousten</p></div> </div>