<div class="leaf flex"><div class="inner justify"><p>Tyttö vaikeni.</p><p>--- Joku kävi täällä minun poissa ollessani.</p><p>--- Kyllä, hän vastasi hiljaa.</p><p>--- No?</p><p>--- Minä lähetin hänet takaisin kotiin.</p><p>--- Lähetittekö takaisin kotiin? Niin, Sebensdorfissa kuultuani…</p><p>Hän ei puhunut enempää, sillä hän tunsi, että tyttö nyt häneen katsoi. Nuo rehelliset, ruskeat silmät katsoivat häneen ja arasti, rukoilevasti kysyivät: saatoitko sinä sitä uskoa? Saatoitko? Mutta kun hänen kasvonsa pysyivät poispäin käännettyinä, täyttyivät ne kyynelillä.</p><p class=" stretch-last-line ">Sillä välin mies tunsi, miten on vaikea puhua, kun sydän on täynnä. Hän haki sanoja; ja jahka hän on ne löytänyt ja lausunut, silloin se, joka yhdisti hänet tuohon toiseen sieluun, on rikottu, särjetty, tyhjäksi tehty. Ja jos hän sitte myöhemmin polvillaan rukoilisi</p></div> </div>