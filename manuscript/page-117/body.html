<div class="leaf flex"><div class="inner justify"><p class="no-indent  ">hän.</p><p>--- Ehkä minä voisin teitä auttaa, rouvatäti? kysyi tyttö.</p><p>--- Tahtoisinpa tietää miten! tuli lyhyeksi vastaukseksi.</p><p>Vanha rouva meni kyökkiin ja nuori mies seurasi häntä.</p><p>--- Jää sinä sinne, sanoi hänelle äiti, — kuka tietää, mitä ukko voi tytölle lörpötellä.</p><p>--- Antaa hänen nyt olla, similis simili gaudet, mitä minä siellä teen! Minulla ei ole mitään sille maanmoukalle sanottavaa, yhtenäänhän minun täytyisi antautua kääntämään; näin meidän kesken minä en puhu paljon ja sapienti sat!</p><p>--- Saksaksi: viisaalle se riittää, olisi isä kääntänyt oppineen pojan sanat, mutta nyt hän ei ollut läsnä ja niin muodoin rouva-aktuario ei aavistanutkaan, mikä kohteliaisuus hänelle lausuttiin.</p></div> </div>