<div class="leaf flex"><div class="inner justify"><p>Ilkeästi se koski Kustaviin.</p><p>--- Minun poissaollessani? Minun selkäni takana? kysyi hän kiivaasti.</p><p>--- Se on sattumaa, että te yhtaikaa olette täällä, kuin hän siellä.</p><p>--- Minä annan siitä kunniasanani, että hän tyhjin toimin palaa takaisin.</p><p>--- Sitä en usko. Tyttö tulee antamaan pojalle myöntävän vastauksen siitä syystä, ettei hänen käy kieltäminen.</p><p>Kustavi karkasi ylös tuolilta.</p><p>--- Se ei ole mahdollista!</p><p>Hän sivalsi kädellä otsaansa.</p><p>--- Jos te tarkoitatte, ettei tuota uskoisi sellaisesta tytöstä, niin olette oikeassa; en olisi sitä itsekkään uskonut, mutta kai sitä täytyy uskoa, jonka omin silmin näkee.</p><p class=" stretch-last-line ">--- Jollei minun tule pitää teitä kurjana valehtelijana</p></div> </div>