<div class="leaf flex"><div class="inner justify"><p class="no-indent  ">Jos te jotakin annatte, niin te jotakin saatte; se on rehellistä kaupantekoa.</p><p>--- Ennakkoluuloja! mutisi kirjuri. — Minun on paha mieleni, mutta — — —</p><p>Alakuloista loppua hän ei lausunut, hän vain katseli tyttöä kohotetuin kulmakarvoin ja asetti kynän syrjälleen.</p><p>--- Tehkää se vain, huusi Pirkitta nauraen.</p><p>Silloin kynä rapisten lensi hiekoitettujen rivien yli. Pirkitta kiitti herra Antonia nähdyistä vaivoista ja läksi ulos huoneesta.</p><p>--- Tuo ei ole tyhmä, sanoi kirjuri.</p><p class=" stretch-last-line ">Hän tuijotti ajatuksetonna avoimeen kirjaan, tytön ansioluettelo siinä vielä oli tahrimattomana. Sääliväisyydestä, hajamielisyydestä, vaiko välinpitämättömyydestä hän lienee vedellyt sitä kuivalla kynällä. Äkkiä vanhan pojan valtasi epämääräinen halu, hän haeskeli suullaan niinkuin rintalapsi, ja vajosi sitte</p></div> </div>