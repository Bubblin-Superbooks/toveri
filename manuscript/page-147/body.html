<div class="leaf flex"><div class="inner justify"><p class="no-indent  ">minä sitte näen, miten hän käyttäytyy, toimitan minä itse hänelle hyvän palveluspaikan. Niin. Ja onhan hän niin ymmärtäväinen, että hän käsittää, ettei hän ilmaiseksi voi pyytää ruokaa, asuntoa ja ohjausta. Tuon kaiken hän saa meiltä halvemmalla, kuin mistään muualta.</p><p>Kristian mestari nyökäytti ystävällisesti päätään, mutta Pirkitta näytti sangen hämmästyneeltä. Asuminen kaupunkilaisen tädin luona ei ollenkaan näyttänyt häntä houkuttelevan, ja kun mainittiin, että hänen siitä vielä piti maksaa, silloin hänet valtasi halu nousta ylös ja juosta tiehensä, jonka hän varmaan olisi tehnytkin, jos hän vain tuossa suuressa kaupungissa olisi tullut toimeen.</p><p>--- Se on siis päätetty, sanoivat mestari ja mestarin vaimo niinkuin samasta suusta.</p><p>--- Niin, teidän keskenänne, ajatteli Pirkitta.</p><p class=" stretch-last-line ">Hän tuli ajatelleeksi, olisiko yleensä tässä talossa</p></div> </div>