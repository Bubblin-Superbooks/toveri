<div class="leaf flex"><div class="inner justify"><p>Risto veti suutansa hiukan väärään.</p><p>--- Kyllä sitä jälkeenpäin on helppo sanoa.</p><p>--- Mutta se täytyy myöntää, jatkoi niittomies, — että ukko sitte jälkeenpäin on kohdellut sinua hyvin, on lähettänyt sinulle rahaa ikäänkuin vielä olisit hänen palveluksessaan, on maksanut välskärinkin…</p><p>--- Kyllä kai hän tietää, miksi hän sen on tehnyt.</p><p>--- No niin, oikeusistuin lienee häntä peloittanut, sekin olisi tuottanut selkkauksia, kustannuksia ja harmeja.</p><p>Risto veti taas suutansa väärään.</p><p>--- Niin, eihän kukaan mielellään seiso tuomioistuimen edessä, syytettynä.</p><p>--- Sinä, sinä jätkä! — niittomies löi häntä olkapäälle. — Minä melkein luulen, ettei tuo syytös olisi hänelle mitään tuottanut; jos hän heti olisi antanut sulkea itsensä putkaan, niin hän olisi päässyt helpommalla.</p><p class=" stretch-last-line ">--- Älä huolehdi keinoja, onhan hänellä, voihan hän</p></div> </div>