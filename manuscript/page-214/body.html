<div class="leaf flex"><div class="inner justify"><p class="no-indent  ">on vakaa aikomus tytön suhteen, niin tule kerran, ennenkuin lähdet häntä etsimään, minun luokseni, niin minä otan aikaa kirjoittamiseen ja annan sinun viedäksesi kirjeen hänelle.</p><p>--- Mitä sinä sinne kirjoitat? Toimitatko niin, että hän rupeaa vaimokseni? kysyi Risto.</p><p>--- Minä sinne kirjoitan sen, minkä oikeus ja kohtuus vaatii, sanoi pormestari.</p><p>--- Oikeus ja kohtuus, hymähteli poika, — jo minä ymmärrän.</p><p>--- No, ei enempää tänään. Katso nyt että löydät kotiin ja paneudut vuoteeseesi, niin tulet terveemmäksi.</p><p>--- Jumalan haltuun, pormestari; suutelen kättänne. Tiesinhän minä, että me ymmärtäisimme toisemme.</p><p>Risto läksi huoneesta. Askel askeleelta, porras portaalta, hän vaivalloisesti astui alas jyrkkiä puurappuja, kepillänsä hapuellen; siinä hän lausui:</p><p class=" stretch-last-line ">--- Mutta kylläpä tuo voi tekeytyä sellaiseksi, kuin</p></div> </div>