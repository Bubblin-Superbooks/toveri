<div class="leaf flex"><div class="inner justify"><p>--- Uskotkos, että tämä toimi on kultakaivos!</p><p>--- Yhä vain kauppamies ylinnä! Siis toimi menestyy, ensisijassa, sitte onni. Siihen me siis joudumme.</p><p>--- Onniko? kysyi paksu herra. — Mitä onnea sinä tarkoitat?</p><p>--- No, rauhoittavaa onneasi, yhdyselämää vaimosi kanssa. Olettehan te toki onnelliset?</p><p>--- Vai sitä. Kyllä. Älä epäile.</p><p>--- Ei minulla ole mitään syytä. Tahdoin vaan kuulla itsesi sen lausuvan.</p><p>--- Oi tietysti, siihen voit luottaa, tietysti. Mutta tule, tahdon heti sinut esittää rouvalleni.</p><p>Körbler vei Kustavin porstuan poikki, ylös portaita rakennuksen toiseen kerrokseen ja huoneeseen, jossa istui ompelupöydän ääressä, lampun valossa nainen, pieni, hentoisa, ei enään aivan nuori; tai ehkä lienevät kalpeat, kivulloiset kasvot häntä vanhentaneet.</p><p class=" stretch-last-line ">Kustavi hänet heti tunsi ja, hänen noustessaan, seisoi</p></div> </div>