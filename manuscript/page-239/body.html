<div class="leaf flex"><div class="inner justify"><p class="no-indent  ">olkapäälle.</p><p>--- Nyt luulen, että me olemme selvillä.</p><p>--- Kuinka niin?</p><p>--- Nythän sinä tiedät mitä sinä oikeastaan tahdot, ja myönnä että sinä jo ennen sen tiesit ja turhaan olit tuhlaamaisillasi matkarahoja.</p><p>--- Myöntäisinkö?</p><p>--- Myönnä pois, ja lähdetään sitte tästä ihanasta yrttitarhasta.</p><p>He läksivät.</p><p>Äkkiä Fischer vanhempi molemmin käsin tarttui poikaansa, joka kiltisti käveli hänen vierellään.</p><p>--- Vielä yksi seikka, Kustavi! Tarjouksesi tuolle yksinäiselle, köyhälle tytölle on niin hurmaava ja houkutteleva, ettei häneen pidä suuttua, jos hän myöntyisi, vaikkei hän vastaisikaan rakkauteesi.</p><p>--- Sitä hän ei tee, silloin hän suoraan kieltää.</p><p>--- Sen hän tekeekin.</p></div> </div>