<div class="leaf flex"><div class="inner justify"><p>--- No, eihän se mitään, samahan se, koska minä nyt olen tässä.
Onnittelen vielä — — —
--- Miksi?</p><p>--- Häitten johdosta. Olipa sinulla kiire saada tyttäresi huntuun.</p><p>--- Eikö hän sitte muka ole siinä ijässä! Sinulla mokomallahan kiire oli hämmästyttämään — sinä joka toit huonoa esimerkkiä talooni!</p><p>--- Älä nyt enään ärsytä itseäsi. Nythän kaikki on paikoillaan.
Todellakin.
Poika veti tuolin likemmäksi ja istuutui kirjoituspöydän viereen.</p><p>--- Olen minä vielä hiukan heikko, sanoi hän vähän hymyillen. — Mutta luulen, että kun minä nyt taas pääsisin entisiin voimiini, niin pyrkisin taas sinulle rengiksi.</p><p>--- Se on oikein se.</p><p>Risto laski oikean kätensä pöydälle ja tarttui paperisaksiin, jota hän aukoi ja sulki.</p><p class=" stretch-last-line ">--- Ei suinkaan minua Mooshofissa ystävällisyydellä</p></div> </div>