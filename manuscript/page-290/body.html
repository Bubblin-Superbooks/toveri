<div class="leaf flex"><div class="inner justify"><p>--- Mutta ei minulle, vaikka se olisi mitä tahansa.</p><p>--- Pirkitta, — poika alensi äänensä tutunomaiseksi kuiskaukseksi, — ajattele sitä, että minä sinusta jo kasvavana tyttönä pidin —</p><p>--- Sinä taas olit minulle jo silloin vastenmielinen.</p><p>--- Ja miten usein minä jälkeenpäinkin olen tarjonnut sinulle rakkauteni. Jos olisit minua kuunnellut, niin ei yhden eikä toisen olisi tarvinnut siitä maksaa.</p><p>--- Paitsi minun, niin kauvan kuin sinä olisit suvainnut.</p><p>--- Mutta nyt on niin, että sinä olet huonossa huudossa —</p><p>Suruisana tyttö painoi alas päänsä.</p><p>--- Ja ennen kaikkia sinun ei pidä sitä hämmästyä, että minä tahdon sovittaa kaikki taas paikoilleen.</p><p>Tyttö naurahti lyhyesti.</p><p class=" stretch-last-line ">--- Sovittaa paikoilleen, — sinäkö? No, sitte minä</p></div> </div>