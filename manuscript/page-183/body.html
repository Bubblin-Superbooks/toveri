<div class="leaf flex"><div class="inner justify"><p class="no-indent  ">aikojaan kuolleen äitinsäkin oli.</p><p>--- Oi, älkää huolehtiko, armollinen neiti. Eihän naisen ole vaikea tottua rakastamaan lasta.</p><p>Tuo kuului ihan toiselta, kuin muutoin tavalliset, kielevät palvelijain vakuutukset. Äiti ja tytär katselivat hymyillen toisiaan, sitte he antoivat tarpeelliset ohjaukset ja läksivät pois.</p><p>--- Suutelen kättänne, sanoi tyttö.</p><p>--- Hyvää yötä Kitta!</p><p>Ovella virkkoi neiti:</p><p>--- Äiti, tuohan on oikein hauska maalaislapsi.</p><p>Sitte askeleet etenivät ja kaikki kävi hiljaiseksi.</p><p class=" stretch-last-line ">Pirkitta otti yölampun, joka paloi syrjäisellä pöydällä, hän tahtoi nähdä hoidokkinsa. Hiljaa hän astui vuoteelle, piti herttaista kättä valkean edessä, sitte hän siirsi pari sormea syrjään ja kirkas valo lankesi kukoistaviin, ehkä neljänvuotiaan tytön lapsellisiin kasvoihin. Kaivautuneena syvälle polstariin, lepäsi pieni</p></div> </div>