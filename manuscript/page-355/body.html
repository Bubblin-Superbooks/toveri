<div class="leaf flex"><div class="inner justify"><p class="no-indent  ">Kustavi oli tullut ihan likelle häntä.</p><p>--- Miksi? kysyi hän.</p><p>--- Kultatukka raukkaa, nyt hän jo toisen kerran ajettiin pois täältä!</p><p>--- Pirkitta, — mies tarttui tytön molempiin käsiin, — tällä kertaa, jotta pian, pian kutsuisimme hänet takaisin, jäämään ainaiseksi luoksemme; mutta ensimmäisellä kerralla… Kiitos Jumalan, että se on mennyt kuin paha uni!</p><p>--- Voi, en saata lausua, miten olen kärsinyt näinä päivinä, kun olen tietänyt mitä Sebensdorfissa minusta sanoisivat — ja sinä sen saisit kuulla.</p><p>--- Suo anteeksi, että sitä uskoin!</p><p>Tyttö nojasi otsansa hänen rintaansa vastaan.</p><p>--- Kuka sitä ei olisi uskonut? lausui hän hiljaa.</p><p>--- Olihan vaikeaa olla sitä uskomatta!</p><p>--- Voi, kyllä sitä oli vaikea uskoakin!</p><p>Tyttö nosti päänsä ja sanoi innokkaasti:</p></div> </div>