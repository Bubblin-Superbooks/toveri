<div class="leaf flex"><div class="inner justify"><p>--- Minuako? Uskokoon, kuka tahtoo! Te laskette leikkiä, armollinen neiti!</p><p>--- En ikinä niin totisissa asioissa, nauroi Iida.</p><p>Hän laski sormen huulilleen.</p><p>--- Hiljaa! Älkää vain ilmoittako, että minä sen teille sanoin! Hyvää yötä — käly!</p><p>Hän vielä kerran suuteli tyttöä ja kiiruhti sitte pois. Pirkitta jäi yksin lapsen kanssa.</p><p>Hän oli hämmästyksissä. Olisiko neiti todellakin laskenut hänestä leikkiä! Ei, se olisi ollut epähienoa, eikä sellainen ollut tapana talossa.</p><p>Hän tahtoo ottaa hänet toiseksi vaimokseen!</p><p>Mitä hän uskoisi hänestä, jota hän vain lyhyin ajoin oli nähnyt, jonka kanssa hän oli puhunut vielä lyhyemmin, jonka hän tunsi yhtä vähän, kuin hän hänet?</p><p>Miten hän oli tullut sitä ajatelleeksi?</p><p class=" stretch-last-line ">Silloin lapsi liikahti pienessä ristikkovuoteessaan. Se</p></div> </div>